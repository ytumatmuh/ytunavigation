# ytunavigation
# Davutpaşa Kampüsü En Kısa Yol Bulma Projesi

Davutpaşa Kampüsü, öğrencilerin üniversite hayatına adım attığı önemli bir mekandır. Ancak, genellikle yeni gelen öğrenciler için kampüs içindeki yol bulma süreci zorluklarla doludur. Bu sorunu çözmek ve öğrencilere kolaylık sağlamak amacıyla bir proje geliştirilmesine karar verildi. Bu projenin amacı, Davutpaşa Kampüsü içerisindeki iki nokta arasındaki en kısa mesafeyi bulmak, haritalandırmayı sağlamaktır. Ayrıca kullanılan teknolojilerle birlikte gelecekte robotik alanında bir lojistik hizmeti sağlamayı hedeflemektedir.

Projenin kapsamı, Davutpaşa Kampüsü içerisindeki yolları, bahçeleri ve geçiş bölgelerini algoritma içerisine girdi olarak aktarıp yapay zeka çözümlerini kullanarak en kısa yolu bulmayı içermektedir. Bu sayede öğrenciler, hedeflerine en hızlı ve etkili şekilde ulaşabileceklerdir. Aynı zamanda, projenin sınırları, kampüs içindeki belirli noktalar arasındaki mesafelerin sadece hesaplanmasını kapsamakla birlikte ileride değişebilme ihtimali olmaktadır.

Projenin hedef kitlesi, öncelikle üniversiteye yeni başlayan öğrenciler olarak belirlenmiştir. Bu öğrenciler, kampüs içindeki farklı binalara ve noktalara nasıl ulaşacaklarını bilmedikleri için genellikle zaman kaybetmektedirler. Bu proje, onların ulaşımını kolaylaştırmayı hedeflemektedir.

Projenin gerçekleştirilmesi için çeşitli gereksinimlere ihtiyaç duyulmaktadır. Bunlar arasında bütçe, ekipman ve teknoloji yer almaktadır. İlk aşamada, algoritma ve deneme kodları C ya da C++ dilleri ile yazılarak test edilecektir. Ardından, bu algoritma duruma göre web sitesi veya mobil uygulama şeklinde hazırlanacak olup kullanıcılara sunulacaktır.

Proje, belirli adımları izleyen bir süreç takip edecektir. İlk adım, algoritmanın yazılması ve test edilmesidir. Bu adım, matematik mühendisliği öğrencileri ve akademisyenlerinin iş birliğiyle gerçekleştirilecektir. Ardından, algoritmanın haritalama ve yol bulma yetenekleri geliştirilecektir. Bu aşamada, kullanıcı geri bildirimleri dikkate alınacak ve iyileştirmeler yapılacaktır. Projenin tamamlanması için belirli bir zaman çizelgesi oluşturulacak ardından bu plana uygun olarak adımlar atılacaktır.

Projeyi gerçekleştirirken ortaya çıkabilecek riskler de dikkate alınmalıdır. Örneğin, proje ekibinden bir öğrenci ayrılmak isteyebilir. Bu durumla başa çıkmak için ekip üyeleri arasında yardımlaşma ve iletişim ön planda olmalıdır. Ayrıca, hedeflere ulaşmak zorlaşabilir veya bilinçli hedefler belirlenmezse projenin başarısı tehlikeye girebilir. Bu nedenle, proje hedefleri önceden belirlenmeli ve her adımda ilerleme takip edilmelidir.

Projenin başarısını değerlendirmek için çeşitli göstergeler kullanılacaktır. Örneğin, algoritma akış diyagramı oluşturulup alanın; haritaya mesafeler ve yükseklik olarak aktarılması sağlanabilir. Ayrıca, harita üzerindeki fakülteler, bölümler ve bina içi katlar için yönlendirme algoritmaları geliştirilecektir. Projenin başarısı, uygulamanın kullanıcı sayısının artması ve indirilme sayısının artmasıyla da ölçülecektir.

Proje sona erdikten sonra sürdürülebilirlik sağlanması önemlidir. Bunun için, kullanıcılara birim sorumlularına düzeltme yetkisi verilebilir. Ayrıca, oryantasyon sürecinde reklamlarla ve bölüm hocalarının teşvikiyle uygulamanın kullanımı artırılabilir. Kampüs içindeki önemli noktalarda karekodlar bırakılarak veya reklamlar verilerek uygulamanın tanıtımı yapılabilir. Ayrıca, kullanıcıların geri bildirimlerini dikkate almak ve sürekli olarak iyileştirmeler yapmak da sürdürülebilirliği sağlamada etkili olacaktır.

Proje hakkında iletişim, öğrenciler arasında Discord, WhatsApp ve e-posta gibi iletişim araçları kullanılarak sağlanacaktır. Ayrıca, proje ekibi arasında düzenli toplantılar ve görüşmeler yapılıp gelişmeler paylaşılacaktır. İletişim stratejisi, proje ekibinin bir arada çalışmasını sağlayarak bilgi paylaşımını kolaylaştırmak üzerine kurulmuştur.

